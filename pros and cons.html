<html>
    <head>
        <title>аспекти</title>
         <link rel="shortcut icon" type="image/png" href="favicon.png">
        <meta charset="UTF-8">
        <meta name="viewport" content="width=device-width, initial-scale=1.0">
        <link rel="stylesheet" type="text/css" href="pros and cons.html.css">
    </head>
    <body>
        <header>
            <a href="index.html"><img class="logo" src="11.png" alt="Лого" width="100" height="100" alt="Smiley Face"></a>
                
                   </header>
       <h1> Изкуствен интелект: възможности и заплахи</h1>

       <br>
       <p><h3>
       Преимуществата на изкуствения интелект</h3></p>

       <i>Страните в ЕС вече имат развита цифрова индустрия. С качествена цифрова инфраструктура и регулативна рамка, която защитава личния живот и свободата на словото, ЕС би могъл да стане глобален лидер в икономиката на данните и нейните приложения.</i>

<ul>
    <li>Ползи за гражданите</li>

Изкуственият интелект може да донесе на гражданите по-добро здравеопазване, по-безопасни коли, персонализирани, по-евтини и по-трайни продукти. Той може също така да улесни достъпа до информация и обучение в момент, в който нуждите от дистанционно обучение са особено големи поради пандемията от коронавирус. Работните места могат да станат по-безопасни с използването на роботи, а развитието на нови индустрии ще създаде нови позиции.
<br>
<br>
<li>Възможности за бизнеса</li>

Откриват се перспективи за нови продукти и услуги, в това число в сектори, в които европейски компании имат силни позиции: зелена и „кръгова“ икономика, машиностроене, селско стопанство, здравеопазване, мода, туризъм. Изкуственият интелект може да помогне за оптимизиране на веригите за доставка, подобряване на поддръжката на машини, увеличаване на производството, подобряване на качеството и обслужването на клиенти и спестяване на енергия.
<br>
<br>
<li>По-добри обществени услуги</li>

Използването на изкуствен интелект в публичния сектор може да намали разходите и да предложи нови възможности в обществения транспорт, образованието, управлението на енергия и отпадъци, както и да увеличи трайността на продуктите. Това би помогнало за постигане на целите на Европейския зелен пакт.
<br>
<br>
<li>Укрепване на демокрацията</li>

Данните могат да облекчат достъпа до информация и надзора върху изпълнителните органи, което да укрепи демокрацията в ЕС. Изкуственият интелект може да се използва в борбата с дезинформацията и кибератаките и да помогне за вземането на решения на база на обективни критерии, без предразсъдъци и дискриминация.
<br>
<br>
<li>Сигурност и безопасност</li>

Очаква се изкуственият интелект да бъде използван за предотвратяване на престъпления и за правораздаване - обработката на големи масиви данни може да помогне за точната оценка на риска от бягство на затворници и да предвиди терористични нападения. Технологиите вече намират приложение от онлайн платформи за идентифициране на незаконно или непристойно поведение онлайн.


Във военната област изкуственият интелект може да се използва за кибервойна - проникване и унищожаване на вражески информационни системи.
</ul>
       <p><h3>
Заплахи и предизвикателства
</h3></p>
<ul>
    <li>Засилената употреба на системи с изкуствен интелект поражда и някои рискове</li>


Използване на изкуствен интелект в твърде малка или твърде голяма степен

Ако не се възползваме от възможностите, които предоставя изкуствения интелект, се засилва рискът за провал на важни програми като Зеления пакт. Други региони от света биха получили конкурентни предимства, докато Европа се бори с икономическа стагнация. Причините да не използваме технологиите в пълен размер могат да бъдат различни - недоверие на потребителите и фирмите, лоша инфраструктура, липса на инвестиции или разпокъсани цифрови пазари.


Прекаленото използване също може да се окаже проблем: например, инвестиции в приложения, които могат да се окажат безперспективни, или употреба за неща, за които технологията не е подходяща - например, за решаване на сложни социални въпроси.


<li>Кой ще носи отговорността при проблеми</li>

Важно предизвикателство е определянето чия е отговорността за щети, причинени от устройства с изкуствен интелект. Ако една автономна кола претърпи произшествие, кой ще покрие щетите - собственикът, производителят или разработчикът на приложението?


Ако производителят е напълно освободен от отговорност, той може да няма стимул да предостави добър продукт или услуга и това би могло да намали доверието в технологията. Обратно, твърде стриктните регулации може да задушат тласъка към иновации.


<li>Заплахи за основните свободи и демокрацията</li>

Резултатите от действието на изкуствения интелект зависят от неговия дизайн и от данните, които използва. И двете могат да имат вградени слабости, които да правят изкуствения интелект необективен.


Ако някои важни аспекти не са включени в алгоритъма или са включени по начин, който подсилва съществуващи предразсъдъци, то резултатът от технологията няма да е оптимален. Освен това използването на числа за пресъздаването на сложни социални явления може да накара изкуствения интелект да изглежда точен и основан на факти, когато всъщност не е.


Ако не е направен правилно, изкуственият интелект може да взема решения, повлияни от етническа принадлежност, пол или възраст при назначаване или освобождаване от работа, предлагане на заеми или при съдебни дела.


Правото на личен живот и на неприкосновеност на личните данни също са под заплаха, например при използване на технологии за разпознаване на лица, за проследяване онлайн или за изготвяне на профили на отделни хора. Изкуственият интелект позволява комбинирането на отделни късове информация за изготвянето на нови данни, като крайният резултат може да е нещо, което човекът не очаква.


Технологиите могат да застрашат и демокрацията чрез създаването на ехо камери онлайн, в които човек вижда само съдържание, което харесва, без допир до други мнения и плурализъм. Създаването на реалистични фалшиви видеоклипове става все по-лесно, което излага хората на риск да загубят пари, да бъдат набедени за неща, които не са направили, или да бъдат подведени. Това може да доведе до поляризация на обществото и да спомогне за манипулирането на избори.


Възможностите за проследяване и профилиране на хора са в противоречие с правото на свободно събиране и протести.


<li>Отражение върху работните места</li>

Навлизането на изкуствен интелект се очаква да доведе до изчезването на много професии. Макар че цифровата трансформация вероятно ще създаде много други работни места, обучението ще има ключова роля за развитието на умения и предотвратяването на дълготрайна безработица.
</ul>


 </body>
        